Haha, eller va?! Eller... alltså... Var och varannat statusinlägg på Facebook handlar om Pokémon. Rätt många blogginlägg också. Ungdomar som suttit framför datorn hela sommaren och knappt sett dagen ljus är plötsligt ute och... promenerar. Familjer som inte gärna tar sig ut ger sig plötsligt av på utflykt för att leta fiktiva figurer. Trettioåringar är på riktigt ute på egen hand och letar efter Pokémon. Några har tappat förnuftet och gett sig in på privat mark eller ut på järnvägsspåren. Det är förstås inte många, men det är de man hör om. Och jag fnissar nästan ihjäl mig åt en bild från en park i Sverige där massor av människor går runt med näsan i mobilen. Själv har jag absolut ingen som helst längtan eller önskan om att hitta några Pokémons. Vi har istället varit i blåbärsskogen, plockat ett par liter blåbär, studerat småkryp och en hoppande groda. Men jag tycker absolut att det är bra, det att folk tar sig ut. Toppen med ett spel som får människor att gå utanför dörren. Och alla de här skriverierna om tappat förnuft, ja det säger väl mer om människorna än om spelet?! Hysteriskt roligt och vansinnigt sorgligt på samma gång. Träffsäkert som tusan. Jonas Gardell på facebook idag den 18/7: "Farfar, vad gjorde ni den där sommaren 2016 då världen stod i brand?  Åh, kära barnbarn, vi letade efter Pokémonfigurer i telefonen!"Ingvar Carlsson 2/7 Jag trodde att han skulle bli jobbig att lyssna på, men hade alldeles fel. Här berättar han om tiden med Tage Erlander och Olof Palme. Anekdoter och sidor som var nya för mig. Berättelsen om hur han blev foten... Humor, allvar och självdistans. En klar överraskning. Tom Malmquist 3/7 Avstår jag att lyssna på. Det ska handla om sorgen efter sambon, som avled när dottern föddes. Det är säkert ett jättebra program, men jag känner inte för någon lång sorgehistoria. Gloria Ray Carlmark 4/7 Det här är en människa som på riktigt har varit med och skrivit historia. Det är förmodligen superviktigt. Själv upplever jag det mer som stundtals intressant, vilket kan bero på att jag försökte lyssna samtidigt som jag gjorde en massa andra saker... Bianca och Tiffany Kronlöf 5/7 Inte kan det väl vara så här dåligt? tänkte jag först och var på väg att slå av. Sedan gav jag det tio minuter till. Därefter stängde jag av. Bertil Hult 6/7 Drivkraften, trots dyslexi och dåligt skolresultat. Grundaren till EF. En insats på femtusen kronor. Ett mycket litet företag som blev mycket stort. Och en vilja att öka förutsättningarna för barn med dyslexi. Ett intressant och inspirerande sommarprat. Ove Skog 7/7 Nu var det stockholmska minsann. Tatueringar och sjömansliv och nä... det engagerar mig som just... ingenting. Ulrika Rogland 8/7 Så viktigt om en verklighet som vi som vuxna sällan kommer i kontakt med, men som barn och ungdomar så lätt utsätts för eller dras in i. Grooming. Skrämmande, men intressant med många klokskaper. Alexander Gustafsson 9/7 lyssnade jag bara någon minut på. MMA en sport som jag faktiskt har svårt att acceptera. Malou von Sivers 10/7 Hon har verkligen fått positiv kritik för det här programmet och det med all rätt. På ett otroligt stilistiskt sätt beskriver hon den komplicerade relationen med fadern från hennes barndom fram till hans dödsbädd. Vilka spår de satt hos henne och hur det kanske har format henne till den hon är idag. Absolut hörvärt! Anders Kompass 11/7 Riktigt bra prat två dagar i rad! Före detta FN-chef med många berättelser och anekdoter. Kanske emellanåt med en ton av bitterhet. Emil Jensen 12/7 Egentligen är det inget dåligt sommarprat alls. Och haha, nä allt var förstås absolut inte bättre förr. Men måste alla drabbas av cancer?!? Sommarpratarna den 24/6-1/7 har jag skrivit om här.Idag är det visst dags för efit igen. Jag tycker att tiden snurrar på i en rasande fart! Runt sju upptäcker jag i min blogglista att det är en sådan häringa fotograferingsdag. Runt åtta är sconesen klara och vi är redo att äta frukost. Ring så spelar vi på paddan. Runt nio är vi ute, plockar mogna tomater och tittar på humlorna i höstanemonerna som står i full blom. Runt tio springer han i förväg mot lekparken. Den stora blomsterängen är överblommad och slagen. Runt elva har vi svängt vägen förbi kompisen Juni och leker lite i deras trädgård. Runt tolv äter vi lunch. Runt ett vilar vi, såväl två- som fyrbeningar. Runt två ploppas det i väntan på mellis. Runt tre har de andra försvunnit ut och jag tar tag i den dagliga rastningen av snabeldraken. Var kommer allt damm ifrån?!!  Runt fyra kastar jag en blick ut genom sonens fönster när jag byter sängkläder, och ser pappan klippa gräsmattan och barnet leka i sandlådan.  Runt fem bygger han duplo i väntan på att maten ska bli klar. Pallen som han sitter på gjorde min pappa till mig när jag var liten :) Runt sex tycker plötsligt både Chipper innekatt och Cosmoshunden att de ska få gå ut. Runt sju har jag plockat in en bukett blommor från trädgården och funderar på om den ska stå på vardagsrumsbordet, skänken eller bordet ute. Svåra beslut ;) Runt åtta hänger jag bebisfiltar, det kändes legitimt att tvätta upp dem nu när vi fått kuponger på små bebisblöjor med posten. Tyvärr saknas två av de bästa filtarna och jag har absolut ingen aning om var jag ska börja leta... Nu tar vi kvällen här :)Haha, ja, det var i sanning ingen imponerande mängd blåbär vi fick ihop. Hade Cosmos kunnat lägga alla han åt i hinken i stället hade det blivit betydligt mer... Knappt en och en halv burk blåbärssylt. Sådär dåligt fyllda får de allt bo i frysen. Nästa gång tar vi med bärplockaren!"Det var på den tiden, då gäster kallades för främmande" säger Malou von Sivers i sitt sommarprat. När slutade de kallas för det? Undrade jag. För visst sa man att man skulle få främmande, när jag var barn? Eller? Och ändå känns det så avlägset. Aldrig skulle jag få för mig att kalla våra gäster för främmande. Faktum är att jag drar mig för att kalla dem för gäster också, även om det kanske är något fint. En gäst känner sig liksom välkommen, men inte som hemma. En gäst ska bli ompysslad och uppassad. Jag vill så klart att alla ska känna sig välkomna. Men jag vill ju också att alla ska känna sig som hemma. Ja, inte riktigt som hemma förstås, för det gör man kanske ingen annanstans än just hemma... men bekväma. Man behöver liksom inte fråga om man får ta en frukt från fruktskålen eller tvinga i sig sitt kaffe utan mjölk för att det inte står någon mjölk på bordet. Till exempel. Längre tillbaka var jag oerhört mån om det skulle vara fint städat varje gång det kom någon, men när spontanbesöken eller "vi-är-hos-er-om-tio-minuter-besöken" tätnade, fick jag liksom släppa på det. Och tänka sig att det går bra ändå. Vi har barn och sociala pälsdjur. Det kvittar om jag städar i panik, folk blir håriga i alla fall. Det jag fortfarande kan stressa upp mig över är disken. Maken och jag har fullständigt skilda toleransnivåer när det gäller den biten... Plingar det på dörren kan jag tänka "oj hur ser det ut på diskbänken?!?". Fast det förstås egentligen inte spelar någon roll. Apropå vad? Jo just de. Här hemma får vi aldrig främmande.För andra gången den här veckan far vi till blåbärsskogen. Det är lite oklart om barnet eller hunden fått i sig flest bär. Troligtvis hunden, han har en riktigt bra teknik. Klart är i alla fall att mamman och pappan inte är några rekordsnabba blåbärsplockare. Men många bäckar små... tänker jag och planerar in fler besök framöver. Kul har de i alla fall, de där två tillsammans. Helst ska de vara på precis samma fläck. Hela tiden.Idag var det en stor dag för pappan. Med största säkerhet har han sett fram mer emot det här än sonen. Dagen det var dags att plocka fram smålego. Vi har inga mängder, inte alls. Bara en liten kartong restbitar, inköpt på Tradera. Men båda byggde mycket nöjt. Jag anar som just att här kommer att byggas en del under ett antal år framöver :)Det finns ett ställe som jag sett enstaka bilder från och som jag hade hört talas om, flera gånger, men som tycks omöjligt att googla sig fram till. Det är en jättefin konstutställning i skogarna utanför Askersund och de som ligger bakom denna har själva valt att inte göra någon reklam eller sätta upp några skyltar. Man vill väl inte locka dit "fel" folk, spekulerar jag. Det är helt enkelt mun mot mun-metoden som gäller. Och alla respekterar det å det noggrannaste, inte en enda facebookkommentar avslöjar platsen. Det gäller att känna någon... Vi åkte dit med familjen A. Jag släpade på vagnen, men sonen knatade på hela vägen och jag känner mig nu mer övertygad än någonsin om att vi inte kommer att behöva någon syskonvagn. Wow, vilket ställe! Där fanns helt fantastiska miljöer i miniatyr uppbyggda!  Vi såg tomtarnas boningar (sonens gissning) och trollens hem. Myror som Cosmoshunden tyckte var superläskiga :)  Vi avslutade med att grilla korv till lunch. Gott och mysigt! Som extra bonus fick vi ett alldeles perfekt utflytksväder. Liten kille tvärslocknade förstås i bilen på vägen hem.Med anledning av förra inlägget måste jag ändå ge XXL Örebro cred för ett snabbt och utförligt mailsvar. Hur ligger det då till? Jo, i svaret poängteras vikten av att lära barnen att ta av sig hjälmen när de kliver av cykeln och det är förstås en självklarhet. Så långt är vi överens. MEN vidare skriver de att det bara är skandinaviska barn som fastnat så illa att det lett till dödsolyckor och därför finns bara de gröna spännena som standard här. Det innebär att rekommendationen inte gäller övriga Europa och således inte finns hos hjälmtillverkarna. XXL väljer att gå på tillverkarnas rekommendationer och medger dessutom i sitt svar att det är först efter mitt mail som de läst NTF:s rekommendationer (men väljer ändå tillverkarnas). Trafikverket, konsumentverket och försäkringsbolagen avstår de från att kommentera. Här väljer vi tveklöst att satsa på ett grönt spänne. Jag jobbar med barn och vet hur fort det kan gå och hur lätt det är att glömma bort sig, även om barnen vet vad som egentligen gäller. Det gröna spännet innebär inga ökade risker, men kan rädda livet på ett aktivt litet barn i ett obevakat ögonblick. Jag anser annars att man inte kan skydda mot allt och tror att det är nyttigt för barn att exempelvis klättra i träd, balansera på stockar etc (även om jag ibland knappt vågar titta), men flytväst i båten, reflexer i mörker och tja, grönt spänne på hjälmen är exempel på rekommendationer vi gärna följer. Jag tänker också att ska man gå efter europeisk standard är det väl bara i Spanien och Finland, utöver Sverige, som en hjälmlag finns? Nu släpper jag det här ;)Man kan fundera på om man har för mycket fritid när man, inte bara orkar argumentera med personalen, utan vid hemkomsten även komponera ihop ett mail och skicka iväg. Det var XXL som hamnade i skottgluggen. Förra året var vi där och skulle köpa en cykelhjälm till sonen. En med grönt säkerhetsspänne, var jag helt inställd på. Vi åkte därifrån med rött spänne eftersom jag var för dåligt påläst och personalen lät väldigt säker på sin sak. Idag var jag bättre påläst. NTF rekommenderar grönt spänne för barn upp till sju år. Observera att det handlar om så kallade småbarnshjälmar godkända för cykling -inte lekhjälmar. Konsumentverket går på samma linje. Grönt spänne för barn upp till sju år. Trafikverket är också tydliga i frågan. Även försäkringsbolagen, exempelvis Folksam, Länsförsäkringar och If informerar om det gröna spännet. Nu skulle jag alltså skaffa en hjälm med grönt spänne till sonen. Hur det gick? Tja, jag åkte därifrån utan. Säljaren var stensäker på sin sak, trots mina hänvisningar till ovan nämnda rekommendationer -man skulle a b s o l u t inte cykla med hjälm med grönt spänne. Hans argument? Jo, "det finns en anledning till att det inte sitter gröna spännen på vuxenhjälmarna". Jag orkade inte. Jag tackade för mig och gick. Nu ska hjälm inhandlas på Team sportia, som vet vad som gäller och som dessutom har mycket tydlig information på sin hemsida. (av någon anledning känns det som om jag har skrivit om just det här förut)Den där lilla killen som börjar varje morgon med det mjukaste "hej mamma, hej pappa", en puss och en kram och ett solstråleleende, lite mys, för att sedan gå och leka ❤️Som vi älskar honom!Idag var vi på medeltidsmarknad i Wadköping. Vi inledde med fika i gröngräset och sonen bjöd frikostigt änderna på halva sin smörgås. Sedan var tanken att gå och titta på stånd och medeltidsklädda människor... och det gjorde vi... i farten. För barnet hade fått syn på hästar och är det något mamman har svårt att neka till så är det just hästar. Alldeles särskilt som barnet villigt står i en lååång kö bara för att få rida en liten vända. Det här var premiärtur utan sadel, men med rediga handtag. Det var också premiärtur på fjording ;)  Därefter var det dags att gå bort till riddarspelen för att hitta en plats i skuggan. Längst fram hamnade vi och någon var lite bekymrad över att vi glömt hink och spade hemma. Så mycket sand precis framför ögonen. Fart och fläkt och en häst som gick omkull -vilket var det som fastnade mest. En timme var lagom att sitta, sedan fick pappan följa med bort till gungorna. Kul med riddarspel på medeltidsmarknad! Det var nytt för i år och blir förhoppningsvis ett stående inslag...Gång på gång slås jag av hur underbart livet är. Inte för allt i världen önskar jag mig något annat just nu (bortsett från en sjö lite närmare). Jag älskar att kunna sitta ute på altanen och äta scones och lyssna till "Drömmen om Elin" med Lasse Berghagen på ring så spelar vi. Jag älskar att ha äppelträd, än om där ännu bara är kart. Och jag älskar att barnet kan gå och plocka vinbär och hallon och smaka på gräslöken... och norpa sig en rabarber fast han egentligen inte får. Jag blir också alldeles lycklig när jag om kvällen vattnar gurkor och tomater och upptäcker flera skördeklara och jag tycker att det känns lyxigt med nyskördade rädisor till lunchen... Underbart är det förstås med alla fina människor som hittar hit. Nästan dagligen har vi haft, eller varit på, lekbesök. Glada barn och massor av lek och bus. Och hur härligt är det inte när man kan sitta på trappan och titta på pappan som klipper gräset, samtidigt som barnet kör runt med sin lilla skottkärra och... tja... klipper gräset han också ;) Nöjd hund, sommarpratare, jordgubbar med grädde, sitta i skuggan under träden, plocka sommarblommor och sätta i vas. Listan kan göras nästan hur lång som helst.De bygger om på sjukhusområdet i Uppsala. Verkligen. Det är avstängt ö v e r a l l t. Inklusive till parkeringarna. Tack och lov hade vi kvar gps-koordinaterna till parkeringshuset vid hjärtspecialisten, annars hade vi aldrig hunnit i tid. Precis som i Örebro är det semestertider i Uppsala. När vi gick genom ett alldeles ödsligt sjukhus konstaterade maken att det kändes lite som i en zombiefilm :) Det här var bara ett studiebesök inför kommande operationer och än är det långt kvar. Först ska Bubblan födas och sedan hinna bli sådär en tre fyra månader innan det är tid för första operationen. Och nänä, tro inte att det är dags än. Det kan dröja ytterligare ett par månader. Man är bara väldigt bra på att ta hand om blivande föräldrar här i landet. I alla fall när det har upptäckts någon form av avvikelse(r).En prima sommar är det. Varken för varm eller för kall. Med regnvädersdagar blandade med fina sommardagar. Perfekta för lek. Och leks, det gör det. Från morgon till kväll. Idag hade vi förmiddag- och lunchbesök av fina Kumlavänner. Jag har sagt det förut, men det tål att nämnas igen. Lyxen att ha en trädgård. Och ett trädstråk med en bäck mitt i, alldeles bakom huset... När det regnar mycket stiger vattennivån avsevärt, men vanligtvis är det bara knappa decimetern.  Om ens det. Ett långsamt flöde. Aldrig så att det torkar ut, även om jag många gånger trott att den är på väg att göra det. Små vattendjur längs kanten. På eftermiddagen lekte vi hemma hos kompisen Juni, som bor ett par gator nedanför oss. Kikar man ut genom våra takfönster ser man deras köksfönster. Lek, lek och mera lek. I morgon blir det lugnare. För barnet. En mormorsdag när mamman och pappan far på studiebesök i Uppsala. En nätt liten tripp på dryga fyrtio mil tur och retur. Om allt nu går som det ska kommer den resan att göras ett antal gånger det närmaste året, så det är lika bra att vi försöker lära bilen vägen redan nu ;)Den vanligaste frågan nu på sommaren torde vara; "vad har ni för sommarplaner.?" Människor runt omkring oss far på allt från solsemestrar till Sverigeturer eller endagars djurparksbesök. Själva håller vi oss i omnejden och hänger kanske som allra mest i den egna trädgården.  Den här veckan läggs lite extra fokus på Bubblan i magen. I måndags var det barnmorskevisit, idag var det återbesök på specialistmödravården och på fredag ska vi på studiebesök på plastikkirurgen i Uppsala. Mormorn skulle lika gärna kunna bo här en vecka :) Juli är i sanning en semestermånad. I måndags avlöpte besöket hos en, förvisso erfaren, men ändå bara vikarierande, barnmorska som hade fullt sjå att hitta alla saker och få ordning på datasystemet.  Och på USÖ fick vi anmäla oss på en helt annan avdelning och våning, undersökningen gjordes av överläkaren istället för specialistläkaren och boka in ett återbesök fick vi göra inne på någons kontor. För återbesök blir det om bara två veckor. Dagens resultat var inte positiva, men heller inte katastrofalt alarmerande. Hur känner ni, går det bra, är det okej? frågar läkaren. Och det är det absolut. Fortfarande. Det finns ju ändå absolut ingenting att göra just nu. Och dessutom börjar vi känna oss rätt luttrade vid det här laget.  Nu har jag åter fått totala lyftrestriktioner och ordinering att vila och ta det lugnt. Det är tur att pappan har semester i drygt en månad till :)Irritationen över att ha en mygga i sovrummet. När man ska sova.Inandet... att en mygga kan låta så mycket!Triumfen när man äntligen lyckas fånga den.Insikten om att det var fler än en...Idag minsann, är det dags igen, för efit. Och idag är det ingen vanlig dag, för idag är det sonens födelsedag! Två år -älskade unge! Runt fem har som just en liten gosse kommit inknatande med kaninen i handen och krupit ner mellan mamman och pappan, för att bums somna om. Runt sex hänger jag ut fasadflaggan. Runt sju har jag förberett födelsedagsfrukosten, ställt fram den ena presenten från gammelmormor och gammelmoster, och väntar på att självaste födelsedagsbarnet ska vakna. Runt åtta provcyklas det för fullt i trädgården. Svårt och läskigt, men spännande och roligt på samma gång :) Runt nio får vi precis komma in till sommarvikarierande barnmorskan på rutinkontroll, men just precis då fotograferar jag inte. Ungefär tjugo minuter senare har vi kollat socker, mätt blodtryck och magen och jag får en liten lapp att lämna in på labb om några veckor. Runt tio är jag på jakt efter jordgubbar eftersom försäljarna i Hallsberg inte hunnit få upp sina stånd för dagen än. Det fanns i alla fall utanför det stora köpcentrat. Runt elva har jag som just planterat blommor i blomlåda och studerar skeptiskt de mörkare molnen som drar in på himlen. Runt tolv har vi beslutat oss för att chansa på att sitta ute på eftermiddagens kalas. Runt ett är jag i full fart med att plocka fram kakor. Runt två är det min pappa som fotograferar eftersom jag fixar tårtor. Sonen öppnar paket ute, men eftersom åskan mullrar och alla vittnar om ovädret de åkt igenom på vägen hit, har vi flyttat in extrabordet och dukningen...  Runt tre ...eller en stund innan faktiskt... blåser sonen ut ljusen i tårtan. Runt fyra leks det i ateljén.  Runt fem har de flesta åkt hemåt. Kattdamerna är utsläppta, jag har upptäckt att den godaste kakan blivit kvarglömd i kylen och sonen är uppvarvad ungefär till max. Runt sex har vi ätit middag, pratat med gammelfarmor på facetime och tittar nu på bompadraken medan pappan ställer i ordning efter kalaset. Runt sju har det kommit blomsterbud med blommor som doftar fantastiskt. Runt åtta sover en mycket nöjd liten kille och vi ska precis börja spela "Ticket to ride". Det är så länge sedan att maken behövde extrakolla i reglerna. Runt nio rör han sig inte ur fläcken -han som stressat upp sig så förfärligt under dagen. Det får bli sista bilden. Barn och djur sover gott. Mamman, som är jag, ska snart följa deras exempel :)Vi kör ett seriöst kalasrace och avverkar fyra kalas på tre dagar. Igår var maken och sonen iväg till sonens kusinbarn för att fira hennes födelsedag. Idag på förmiddagen hade vi ett litet kalas för sonen med lite släkt och den familj som inte kan komma i morgon. På eftermiddagen gick vi på tvåårskalas hos kompisen Juni. Där var det barnkalas och vi premiärade med fiskdamm. Förstå vilken lycka med såpbubblor i påsen! Och i morgon fyller ju vårt eget barn två och det blir mer kalasande...