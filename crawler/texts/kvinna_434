Söndag. Eftersom vi hade hästarna kvar hemma tog vi ut Norrpann på en sväng. Vi åkte på en gupplig skogsväg.  Genom granskog. Förbi en sjö.  Vi hade tänkt åka en viss runda med den blev utökad två gånger. Det är väl härligt när man kan göra lite som man vill. Bromsarna (insekterna alltså) var lite jobbiga inne i skogarna men där blåsten kom åt blev det lite bättre.  Så tänkte vi ta Sally en sväng men det gick inte, hon var så öm om bakhovarna, hon är oskodd bak sen hon var hos hingsten. Idag får hon (och Norrpann) nya skor så vi kan ut och köra igen. Fåren tittas till varje dag och ibland bryter vi lite sly och ger dem. Gott, tycker fåren. A-SLördag förmiddag och jag tar en promenad till stohagen för att hämta hem Norrpann. medan Hans var hemma och fixade matsäcken. I dag skulle svärmor/farmor/mor Ingegerd komma för att få sin födelsedagspresent (det var länge sedan hon fyllde år men det har inte blivit av fören nu), presenten bestod av utflykt med häst och vagn och middag på det. Stelly ville hemskt gärna följa med hem och då ville jag inte lämna Sally själv i hagen. Jag kom alltså hem med tre hästar. Norrpann selades och sen bar det iväg. Vi stannade här för att äta våran medhavda matsäck. Norrpann bands vid ett träd. Hans gjorde en bänk som vi kunde sitta på. En sådan härlig dag, som gjord för en utflykt med häst och vagn. Solen gömde sig ibland bakom molnen men det gjorde absolut ingenting. Och det fläktade så skönt. När vi rastat klart packade vi ihop oss och åkte hemåt. Hemma igen förbereddes maten, grillad kyckling med diverse tillbehör. Efter maten åkte vi till småhästarna. De blev bjudna på morötter. Morötter är himla gott tycker Harley och Morrgann. Kvällen avslutades med Hans goda blåbärspaj och hemgjorda vaniljsås. En nöjd och glad Ingegerd har precis åkt hem till sig efter en mycket trevlig dag. A-SHalva priset på perenner idag på torg. Hittade ett par nävor och ett japanskt gräs. Men innan jag grejar i trädgården måste jag väl göra ett ryck inne, det är så tråkigt att städa hemma, städar mycket hellre borta. En liten näva planterade jag innan jag gick in, kan ju liksom inte hålla mej. Kolla här, en av pionvallmon är runt en meter hög. Den har hamnat lite fel men jag ids inte ta bort den när den trivs så bra. Första blomman är på väg att slå ut.  Nu är huset hyfsat städat och vi har precis invigt nya grillen, den gamla har sagt upp sig och vi tänkte inte köpa någon ny då vi har en muurikka men vi saknade en grill och så fick det bli. Hemgjorda hamburgare smakade väldigt gott i den ljumma sommarkvällen.  Imorgon hämtar vi hem de tre stona för då ska vi ut och köra häst, vi hoppas vädret är soligt och skönt då  Hörs i morgon.  A-SDags för insektssprej, förfärligt med insekter runt och på hästarna. Lite läskigt är den där sprejen tycker Harley.  En bytta mineraler fick de idag. Det tog ingen lång stund fören Morrgann vippade upp och ner på byttan och använde den som leksak medan Harley ägnade sig åt mineralerna. Nu kommer de bara få mineraler när vi är där.  I kväll blev det paj med de sötaste blåbären, till det en hemgjord vaniljsås. Ni kan säkert gissa vem som fixade detta, inte var det undertecknad i alla fall.  A-SÅkte till skogen idag, ja jag vet, vi bor ju i skogen, en annan skog lockade mer. Blåbärsskogen.  Plockade och plockade. Sen åkte jag hem och rensade. Drygt 2,5 liter fick jag ihop. Frös ner två liter och sparade resten uppe för jag tänkte göra en paj. Men det blev ingen paj utan vi åkte och hämtade hem Sally från hingsten.  Om ett par veckor kommer veterinären och gör ultraljud och vi hoppas att hon tagit sig.  Släppte av Sally direkt i hagen och framförallt Stelly blev så glad. Nu är ordningen återställd. Nu håller vi tummarna för två föl nästa år. A-SVi väntar på veterinären.  Norrpann är förberedd.  Hans har fixat provisoriskt undersökningsplats och den funkade fint. Å titta där, Norrpann är dräktig och nu hoppas vi på ett föl 2017. A-SLivet!  Egna jordgubbar.  God choklad från en vän. Hämtade hästarna från betet. En häst som går i min takt. En kvällstur med Norrpann.  Rosor som blommar i egna trädgården.  I eftermiddag kommer veterinären för att kolla om Norrpann är dräktig, spännande.  Måndag och en helt ny vecka, gör något bra av den. A-SSom vanligt kom vi alldeles för tidigt till Horns udde och vi fick stå och vänta i blåsten ett bra tag.  Det var i alla fall inte kallt.  Regn var ju utlovat vilket jag dock bestred. Regnmolnen går sällan över ön utan de håller sig runt om, ute över havet helt enkelt, sa jag. Men ack så fel jag hade. Det regnade precis hela dagen, ibland mer och ibland mindre. På förmiddagen kom en rejäl regnskur som jag trodde skulle få med sig hela altan vi satt på. Vi brukar ju alltid ta en promenad, mellan lunchen och grillmenyn men vi lämnade inte altanen under hela dagen vi var på Idö.  Kan ju säga att det slutade regna när vi kom till fastlandet igen sent på kvällen.  Vi har som vanligt himla trevligt och dagen gick så fort, precis som den brukar. En helt fantastisk kollega och vän som i flera år nu bjudit ut oss, några glada städtanter till sitt paradis och vi är fantastiskt glada och tacksamma att vi får komma dit. Det hade visst regnat och åskat här hemma också. Gräsmattan växer så det knakar så fort det kommit lite regn så nu ska jag och gräsklipparen umgås ett tag. Trevlig söndag. A-SGrävt upp ett par små plantor som ska med till Idö och är på väg in i huset när jag hör ett ljud. Utelyset på sadelkammaren ramlade just ner. Allt vad händer?? Den satt på väggen och från backen upp till lampan är det ca 4 meter (det är en gatlyckta som vi köpte för några år sedan och ni kan ju tänka er storleken på en sådan, de är inte små). Tur att ingen av oss kom och gick där då för vi går här förbi flera gånger om dagen.  Detta var igår eftermiddag och nu lämnar jag hemmet för att åka till Idö i Västerviks skärgård för att tillbringa dagen med ett härligt gäng kollegor. Igår kväll åt vi chokladdoppade jordgubbar,  denna gång gjorde dottern dem, mycket finare än mina. Ha en fin lördag. A-S