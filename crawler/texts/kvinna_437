Jag har hittat en underbar blus på loppis. Men den visar lite mer av behån än vad jag önskar. Och jag vill inte ha dubbla linnen. Då kan det vara bra att ha en bandeau.  Det finns sådana behåar men jag tycker inte de ger så mycket  stöd som jag vill ha.  Så därför gjorde jag en egen som jag kan ha över en behå. Känner du igen tyget? Visst, det är från klänningen jag sydde om ganska nyss. Och nu ska jag bli väääääldigt modig. Ja, det är så här jag ser ut... Utan tröja. Men det är ju inte värre än att gå i bikini på stranden. Magen är lite sladdrig, pizzadeg brukar lille A säga och gosa med den. Underbart! Men nu skulle jag fokusera på toppen. Det är bara en tub, jag sydde på ett resårband längst ner så den skulle sitta bättre.  Jag har även en behå under. Väldigt lätt att göra.  Och så har jag använt nästan allt tyg från klänningen,  det blev bara en liten bit över när jag sydde in sidan av behån.  Det är klimatmart! Kram kram LHej  hej Den här härliga blusen betalade jag bara en femma för. På loppis såklart! Märket är Vero Moda så jag gissar att den har kostat liiiite mer :) Jag älskar ränder! Men att ha långärmat på sommaren är inget för mig. Linne får det bli. Ja, Jag gillar den! Den kommer bli perfekt på varma sommardagar... Hej hej! LAtt vila gör gott för kroppen. Jag känner mig faktiskt lite bättre. Men fortfarande är jag seg och lättirriterad. Klarar inte minsta motgång. Det var kaos i lilla E's socklåda och jag flippade ut totalt... Inte normalt. Men jag har faktiskt sytt lite. Det är bra för hjärnan, tror jag. Den här klänningen är ett loppisfynd som jag hittade i våras.  Så här kommer jag inte använda den.  Men som en söt topp kommer den bli bra. Jag bara markerade var jag ville att den skulle sluta  och sedan klippte jag av den. Tänk bara på sömsmånen... Ganska cool faktiskt. Jag gillar den. Även om jag ser lite skeptisk ut. Och den lilla delen som blev över av klänningen kommer jag att spara. Jag har ett annat litet projekt på G för den. Kram och på återseende! LAtt inte orka prestera 100% och ligga på topp är svårt när man är van vid det. I bland måste man prioritera bort några saker i sitt liv, även om det är roliga saker. Att skriva på bloggen har varit roligt, men det har ibland känts som ett måste. Jag kan inte ha massa måsten hängandes över mig nu. Mitt inre säger stopp! Jag kan sitta i pysselrummet och bara stirra på ett projekt i timmar utan att prestera något. Min hjärna är lite seg och jag har svårt att ta beslut. Jag behöver semester och få vila lite. Jag menar inte att det här är slutet för bloggen, absolut inte.  Men jag kommer skriva lite när jag orkar  och känner att jag verkligen har något att visa. ................ För någon vecka sedan tackade vi av en underbar person som betytt otroligt mycket för mig i mitt yrke. Man kan nästan säga att hon har varit som en mentor. Vi åkte till ett mysigt ställe i Ljungskile där vi åt 5-rätters. Maten var utsökt och serverades på underbara tallrikar och vi åt med loppisfyndade bestick. Rätt nr:2 missade jag att fota, den slank ner för fort... Så kan det bli ibland. Utsikten var också underbart vacker. Och vi hade verkligen tur med vädret. Det blev en härlig kväll med många minnen och härliga skratt... Tack Bodil för allt! Kram kram LJa, men visst! Vi kör ytterligare en byxrefashion nu i sommarvärmen. Fast nu har det ju blivit lite svalare.  Men shorts är ju trevligt att ha även om det inte är så varmt. då är det ju snyggt med en go stickad tröja till. De här är ett par stretchbyxor som jag faktiskt har sytt om förut. De var för stora så jag har sytt in dem lite.  Men nu var de inte så snygga runt mina knän.  Så då går det ju bra att sy om dem igen eftersom jag behöver shorts. Nu är det snart sommarlov. Tjoo hoo! Hopp o hej LDenna ljuvliga värme som vi har fått. Underbart! Men för en lchf-are eller rättare sagt, en sockerfri-are, kan det bli förrädiskt. När HELA familjen sitter och njuter av en svalkande glass, utom jag. VILL verkligen HA!!! Men då är det ju bra att det går att ordna, bara man har lite tid. Lchf glass 3 dl grädde 3 äggulor 1 krm vaniljpulver  ev. 1 tsk steviaströ Vispa grädden så den blir krämig och inte för hård. blanda i äggulorna, vaniljpulvret och steviaströ. Smaka av och tillsätt mer om du vill. Häll upp i 4 portionsförpackningar. Jag hade bara köksglas så det fick bli det. Ställ in i frysen ca 1 1/2 h. Jag valde att ha på lite varma hallon på min glass. Mums! Men du kan ju säkert hitta på någon annan smaksättning. Lycka till! Kram och hej LJag städade lite i min garderob innan jobbet och  hittade de här jeansen längst in. Varför låg de där? Var de inte sköna? Eller var det dålig passform? Jo, de satt väl bra tänkte jag och vred lite på mig framför spegeln. MEN! Vad var det där på låret??? ETT HÅL!! Så kan man ju inte ha det! Hmm, det fick bli shorts det med. Eftersom hålet satt så långt upp kunde jag inte klippa av dem där. Så korta shorts kan jag inte visa mig i. Men så hittade jag en spetsbit som kunde passa. Jag klippte av dem lite ovanför knät och vek upp dem. Sedan sydde jag fast spetsens kanter med liten smal sicksack söm. Lite pilligt var det men det fungerade ju. Blusen är ett loppisfynd som jag gjorde om för nästan exakt ett år sedan. Här hittar ni den! Tur att det är sol och varmt. Livet blir så mycket enklare då. Allt går smidigare och jag har mer tålamod. Snälla sol, stanna kvar en stund! Kramar LUnderbara Maj! Äntligen visar du din rätta sida. Äntligen grönskar det överallt och det doftar underbart! I år blommar vårt äppleträd mer än vanligt  så nu hoppas jag på några fler äpplen än i fjol. Då fick vi bara två! Det är så vackert överallt nu  men det är så svårt att stanna upp och njuta av allt det vackra. I alla fall känner jag det så. För det är fullt upp på jobbet,  allt ska fixas innan skolavslutningar och semestrar. Men att bara sitta på trappen och njuta av våren med en kopp te,  det ska väl inte vara så svårt att få till, eller? Det ska bli mitt mål i helgen! Kanske hinner jag det på söndag... Kanske... Kram kram LFörsta paret byxor som hamnade i symaskinen  var ett par ljusa jeans från Lindex. Jag köpte dem förra året på rean, men har inte använt dem för de är stela i tyget och så sitter de inte så som jag vill. Du set ju, jag ser ju inte bekväm ut i dem. de har alldeles för lång gylf.  Ska väl vara boyfriend-modell kanske. Men som lite slitna jeansshorts blir de bra! Jag ska fixa till så de blir lite mer slitna så blir de perfekta. Jag känner mig fortfarande trött och tung i huvudet.  Förkylningen vill inte riktigt ge sig. Jag VILL orka, vara stark och pigg. Hoppas att det ger sig innan semestern. ha det bra! LI bland har man tur som en tok! Den här underbara klänningen hittade jag på förra loppisrundan. Den är helt ny, lapparna från originalbutiken hängde fortfarande kvar. Och jag behöver inte sy om den ett dugg... Om jag inte känner att jag vill sätta fast axelband på den förstås. Men just nu får den vara som den är. Och små fickor är det på den också. Det gillar jag! Kommer passa perfekt på stranden i sommar. Som jag längtar. Men nu kommer värmen... Hoppas jag! Kram och hej LMaj månad är ju heeeelt galet fullbokat! Det är den mest hektiska månaden på året för mig  och efter det kommer December på en stark andra plats. Och egentligen är det under just de här månaderna som jag ofta känner att jag vill stanna tiden och passa på att njuta av allt runtomkring. Sätta ner foten och bara bromsa tiden lite. Jag hänger liksom inte riktigt med. Tiden/månaderna går men min hjärna är fortfarande inställd på början av april. Och vädret gör ju inte saken bättre. Ena dagen är det varmt och härligt och nästa dag har man dubbla tröjor under vårjackan och tumvantar för att inte frysa ihjäl. Snälla väder, bestäm dig! Det blir lite lättare då! Och bestäm dig gärna för sol och värme En liten klänning som jag hittat på loppisen för 60:- Men den har ju både puff- och trumpet ärm... Det går ju verkligen inte för sig!! Nu blev den mycket bättre! Ärmlös och redo för sol och lite värme... Full fart mot sommaren!! Kram LDu vet,  den där tunika/klänningen från Gekås  som jag gjorde om för några dagar sedan... Den som inte passade i modellen... Jag hade visst köpt en till i samma modell fast med ett annat mönster. OOOPS!!! Jag kan inte låta bli!!! Vissa saker MÅSTE jag bara köpa... Men nu är den också fixad! Eftersom den här är blå/grå/svart mönstrad så passar den superbra till jeans. Och en liten kofta över såklart! Annars händer det inte så mycket på Toregård. Min förkylning ger sig inte riktigt, så jag går runt och  känner mig allmänt småkass. Det är så jobbigt att inte orka. Hjärnan vill så mycket men kroppen säger nej. Tröttsamt... Jag saknar mitt vanliga jag! Ha en bra helg! LHärligt!! Äntligen är det varmt. Efter den här underbart ljuvliga långhelgen, som passerade alldeles för fort, har jag kommit in i någon slags semesterlunk. Fast det bara är början på maj. Hur ska detta gå? Vart ska det sluta?? En liten klänning/tunika som jag inhandlat på Gekås  hamnade under saxen härom dagen. Jag vet inte varför jag köpte den, det är helt fel form till mig... Jag ska inte ha varken långa tunikor eller korta klänningar.  Det blir liksom inte bra på min kropp.  Mina ben försvinner. De är korta tillräckligt, ändå :) Det var mönstret på tyget jag föll för. Det är så snyggt. Vilken tur att jag kan sy om den ganska så snabbt. Men det var inte så lätt, det var ett lite slinkigt tyg så det ville inte riktigt hålla sig på plats när jag sydde. Passar bra med den lilla koftan till.  Såklart! Just den här koftan är från Lindex. Inte alla mina kläder är loppisfynd. Njut av sommarvärmen så länge den varar Kram och hej LMen kära nån! Jag har ju totalt glömt bort att visa lille A's födelsedagstårta! Och han som fyllde i februari... Förlåt, förlåt. Eftersom han gillar Minionerna  så var det ju självklart att jag skulle baka en  Miniontårta. Gullig va! God blev den i alla fall!! Hej Hej LÄntligen kommer det lite varmare väder, det var på tiden. Tack du sköna maj! Och min envetna förkylning har blivit bättre.  Men fortfarande känner jag mig trött och lite orkeslös. Har inte lust att greja mer än nödvändigt. Tur att det är en långhelg på G så jag kan återhämta mig ordentligt... Men jag har i alla fall skapat efter veckans skiss från veckans nya skiss.  Denna gång blev det ett grattiskort. Har ingen särskild som ska få den, men det måste ju bli en händig tjej. Jag älskar den här Tilda-stämpeln. Hon är så himla söt. Här är skissen jag utgick från. Ha det nu så bra och njut av vårvärmen. Man vet ju aldrig när det blir kallt igen... Kram och hej LAtt jag skulle scrappa en layout i veckan sprack liksom lite. Det har kommit lite annat emellan kan man säga... Annat pyssel, annat intressant och så "lite" förkylningar på det! Tänk att man kan bli så trött i kroppen av en förkylning att man inte orkar pyssla... Men nu mår jag bättre, och jag har orkat skapa en layout efter en scraplift från cili in papers. De har en tävling varje månad. Kul! Dvs, man utgår från en annans layout och inspireras av den och så gör man något liknande eller väljer ut någon detalj. Man kan också göra precis på samma sätt om man vill. Så här blev min tolkning. Och här är layouten som jag scrapliftade. Jag inspirerades av textremsorna, den svarta smala ritade ramen runt hela layouten och hjärtdetaljen vid fotot. Och "flowet" i upplägget, att det drar sig upp mot högra hörnet... Äsch, ni fattar va? Hej hej LDet här tycker jag är så svårt att skriva om. Min kropp alltså! Det har egentligen ingen annan med att göra. Men jag behöver skriva om det för min egen skull och kanske  för att peppa någon annan.  Inte vet jag... Men när jag startade den här bloggen  vågade jag inte lägga ut foton på mig själv.  Jag gillade inte vad jag såg. Jag hade dålig självkänsla. Inte dåligt självförtroende. Jag vet att jag klarar av och är bra på vissa saker eller faktiskt väldigt många saker.  Men att tycka om min egen kropp var jag inte så bra på. Urusel faktiskt. Så att börja röra på mig mig mer  och att äta enligt tallriksmodellen blev en start för mig.  Det fungerade bra i början när jag var mammaledig.  Att ändra kosten lite lagom först.  Att låta det ta tid.   Att inte ha för stora mål. Man blir bara besviken om man inte når dem  och det kan leda till att man skiter i alltihopa istället. Jag har faktiskt inte haft några som helst mål.  Jo, att gå ner i vikt på ett sunt sätt som både jag, min kropp  och min familj klarar av. Jag har tänkt att min viktminskning har gått i trappsteg. Först går man ner lite och sedan behöver kroppen tid att anpassa sig till den nya vikten och då står man still ett tag, planar ut, som på ett trappsteg.  Men så får man ny fart igen och tar ett trappsteg till. Ibland är trappstegen långa och ibland är de korta.  Det spelar ingen roll vilket, inte för mig i alla fall. Sedan fick jag ett nytt "verktyg" i LCHF. Men jag gillar inte att äta så hemskt mycket fet mat,  så jag gör en egen variant på den och det har jag kört på i två år nu. Det är ganska enkelt att komplettera  med pasta, ris eller potatis till resten av familjen. Att utesluta gluten i kosten har gjort mycket för min mage.  För första gången i mitt liv är den i balans. Inte hård och inga förstoppningar längre. Utan jämn och fin.  Förlåt om det blev mycket skitsnack nu  men det är jätteviktigt att magen mår bra. Då mår resten av kroppen också bra! Och att ta bort socker i kosten har inte varit så svårt som jag trodde.  Att hitta sockerfria varor i affären är däremot JÄTTE-SVÅRT! Men jag trodde faktiskt att jag skulle  ha svårare att  motstå kakor och godis än vad jag har. Jag tror att det har att göra med att man känner sig mätt längre och då infinner sig inte suget efter något sött så lätt. Och jag har faktiskt ätit godis och glass någon gång, men oftast räcker det med lite för att jag ska bli nöjd och så har jag blivit väldigt kräsen. Vissa godisar smakar ju inte ens gott! Så det här är min kropp och min viktresa. Det har tagit tid.  Sju är är det mellan de båda fotona. Jag är inte klar ännu men jag är på god väg. Kramar LiselottHå och hej Jag som trodde att den här lilla förkylningen skulle passera smärtfritt... Nu är jag MEGA-förkyld! Inget kul alls för jag vill så mycket men orkar ingenting. Orkar inte ens pyssla. Vilken tur att jag redan har en refashion på lager  som bara väntar på att få visas upp. Den här tunikan/linnet/blusen, eller vad det nu än är,  köpte jag i början av min loppiskarriär :) Så den är lite stor.  Jag har inte använt den mycket för jag gillar inte längden. Och dessutom känns det som jag har ett nattlinne på mig.  Ett litet klipp med saxen och en fåll senare,  ja, jag tog visst in den på sidorna med. Se... Mycket mer användbar! Och den nygamla koftan passar bra till. Lite vårigt blev det, eller hur? Kommer bli fin ihop med ett par slitna jeansshorts till sommaren. Just nu är det bara 57 dagar och 14 timmar kvar till midsommarafton! Kram o hej L