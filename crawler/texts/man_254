I väntan på leveransbesked, objektspecifika ritningar och startbesked har vi påbörjat arbetet med att anlägga en tillfällig infart. Vi är ruggigt sugna på att Huset ska komma men i väntan på det, gör vi lite småarbete tills vi får startbesked! Trevlig helg!Det har inte hänt så mycket med husbygget sedan sista inlägget. Vi har börjat köpa in material till markarbetet på tomten. Markduk är inköpt och snart dags för resten! Vi har även börjat röja undan sly på tomten. Vi kom fram till att det fanns en hel del sten som behövdes flyttas. Det projektet avklarade vi förra helgen. Den stora frågan som vi har brottades med är: Bergvärme eller ingen bergvärme? Från början var vi nöjda med valet av frånluftsvärmepump men efter lite efterforskning blev det tydligt att frånluftsvärmepump fungerar bäst på hus upp till 200 kvm. Vårat hus kommer att bli strax under 196 kvm och skulle vi eventuellt vilja värma upp några sidobyggnader i framtiden, kändes det som liten marginal. Resultatet blev att vi gjorde ändring i husleveransen (efter TOLO...!) från Luftvärmepump till Bergvärme. Trots att det kostade lite extra, tror vi att det blir mer kostnadseffektivt i långa loppet.Det har varit ganska lugnt med husbygget ett tag men idag hände det grejer! Idag träffade vi entreprenören. Vi fick genast en god känsla av företaget som samarbetar med Vårgårdahus i Örebro län. Det kändes som att de strävar efter att vi ska få det som vi vill ha och med en hög kvalitet och snygg finish! Det är inga konstigheter att vi skrev entreprenörskontrakt med Mörkvikens ByggserviceAB! Vårgårdahus håller beräknad leveranstid på 40 veckor (plus/minus en vecka) trots att förhoppningarna om att leveranstiden skulle kortas i och med att den nya delen av fabriken tas i bruk i april. Vårt huset beräknas komma under månadsskiftet oktober/november. Mörkvikens Byggservice beräknar att vi kan få flytta in i vårt nya hus i mars/april 2017!Det går små steg mot husleveransen!Alla dokument har inte kommit än men vi har fått leveransbesked om att Huset kommer någon gång under vecka 44! Nedräkningen har börjat! Vi började funderade på om det kanske skulle vara lägligt att ha Tekniskt samråd så fort som möjligt då vi måste planera för enskilt avlopp, brunn och el.Vi tog då kontakt med Husförsäljaren och frågade om han kunde hjälpa oss ta fram de dokument som behövdes (enligt Bygglovshandlingarna). Husförsäljaren förtydligade då att det inte finns färdiga ritningar på husen. Ritningarna tas fram efter turordningen på produktions-kön och detta betyder att vissa av handlingarna (objektsspecifika ritningar) kommer mellan 6-8 veckor innan huset levereras. Hoppas! Vi kom snabbt fram till att detta kommer att bli tajt: Grunden ska gjutas ca 5 veckor innan huset kommer De sista handlingarna för godkänt byggstart kommer 6-8 veckor innan huset kommer   Det ger 1-3 veckor för oss att skicka in handlingarna, för kommunen att behandla dem, samt för Kontrollansvarig att sammankalla till Tekniskt samråd! Pulshöjande! Vi tog kontakt med Kommunen med frågor och funderingar kring den tajta tiden. Som tur var kunde vi besked om att vi kunde få förtida startbesked för enskilda etapper, så som grund och el. Men ritningar för detta måste skickas in. Ritningar för el är klart nu ska vi bara hoppas att vi kan få ritningar på grunden från Vårgårdahus lite tidigare...! Men som sagt, det ska väl inte gå smärtfritt med husbygge, stress och pulshöjningar hör väl projektet till..!? :)Mitt i den kalla vinter-vädret kom äntligen Bygglovet! Handläggningen gick relativt fort, dryga 5 veckor då inkluderat jul- och nyårshelger. Vi hade räknat med 10 veckor som Kommunen annars gått ut med som förväntad handläggningstid. Vi tror att det beror på att vi hade Förhandsbeskedet och det mesta av utlåtande från olika instanser redan var insamlade. Skönt som sjutton att det är klart. Ett steg närmre husdrömmen! Idag gick TOLO iväg med Posten, underskrivna och klara. Nu ska vi bara vänta på att handlingarna godkänns och registreras hos Vårgårdahus innan vi får leveransdatum på Huset. Efter att vi fått leveransdatum kan vi skriva Entreprenörskontrakt och få inflyttningsdatum enligt för försäljare!Tänk att 2015 redan är över! Vår husresa började på riktigt i somras och nu är vi i full gång! Det tar sin lilla tid men med små steg tar vi oss sakta fram mot vårt mål- drömhuset! Dagen innan nyårsafton hade vi bokat ett möte med Banken angående färdigställandet av byggkreditivet. Vi fick en faktura från Vårgårdahus med en vecka till förfallodag. Lite panik över att det var så kort tid till förfallodatumet, tänkte vi att det är bäst att göra klart byggkreditivet inför kommande fakturor. Sagt och gjort, nu är det klart, bara att aktivera kreditivet när vi behöver det. Samtidigt lämnade vi in dokumenten för att söka lagfart, något Banken hjälper oss med. Ett litet steg närmare vårt nya hem. Innan nyåret var vi även i kontakt med företaget som vi tänker anlita för brunnsborrning. De berättade att brunnen var tvungen att ligga minst 50 meter från avloppet, markbädd och infiltrationen. Med den kunskapen blev det ganska klart för oss hur vi ska ha brunn och avloppet samt att vi nu har börjat spåna på hur vi ska planera trädgården Vi som (troligtvis) alla andra som väntar på sitt nya drömhem, längtar tills det datumet huset står på plats och är klart för inflytt. Vi kan ju lätt erkänna att det inte går en dag då vi inte funderar, tänker , oroas och drömmer om huset, hur kommer det att blir, håller kalkylen, hur ska vi möblera och så vidare. Det börjar kännas som början på en väldigt lång graviditet! :) Så här i vintertider, tyckte vi att det är så synd att tomten ska stå obebodd fram tills våren/sommaren 2017, så vi beslutade oss för låta att en annan familj flytta in så länge. Nu står vi inför 2016 och nya steg mot vårt hus. Bygglov, leveransdatum, entreprenörskontrakt, byggstart och mycket mer. Spännande saker är på gång! Gott Nytt 2016 önskas alla!En händelserik dag så här dagarna innan jul! Hussäljaren var hemma hos oss och vi gjorde alla tillval (och frånval...) till vårt nya hus! Så spännande! Vi var lite tidiga med TOLO då vi inte än fått besked om bygglovet än, men det är ju jultider och vi tänkte att det var lika bra att ha det gjort till beslutet kommer. Det var många val, små detaljer som ändå betyder mycket för slutgiltiga finishen (om det stavas så?) på huset. Tyvärr verkar leveranstiden vara fortsatt lång. Hussäljaren meddelade att de som nu lägger beställningen för produktion kan räkna med att få sina hus i oktober 2016 (!). Galet länge, kan tyckas men det verkar som om många väljer att bygga med Vårgårdahus nu! När sa de att utbyggnaden av fabriken skulle bli klart och korta leveranstiderna...? :) Nu hoppas vi bara att vi snart får vårt bygglov och att vi kan slutföra ordern och få leveransdatum på huset. Men som de säger "den som väntar på något gott, väntar Alltid för länge".  :)När husavtalet var påskrivet fick vi inbjudan till Vedum Kök och Bad. Eftersom vi bor i Örebro, var det närmsta Vedum-forum i Linköping. Till en regnig fredag eftermiddag bokade vi möte på Vedum. De underbara säljarna var snälla nog att hålla öppet längre en fredag för att vi skulle hinna åka till Linköping! Vi hade bestämt oss för att inte välja till en massa extra "lull" men väl på plats på Vedum blev det svårt. Det slutade med ett extra besök några veckor senare när beslutsångesten hade gett med sig och ha-begäret övervann förnuftet...! =) Vi valde mellan vita skåpluckor och olika nyanser av grå skåpluckor. Men när damen i familjen fick välja, föll valet på en vit kvartskomposits skiva och då tyckte vi att valet med grå skåpluckor var givet. Sen följde det svåra valet med val av nyanser. Vi var faktiskt ganska överens på en gång (brukar inte vara så!) med valet om betonggrå nyans. Anledningen till att vi valde en något mörkare färg på skåpluckorna är att vi inte kommer att ha överskåp. Vi är verkligen supernöjda med vårt köksval! Här kan man se de olika nyanserna vi valde mellan.Valet föll på den ljusare grå, betonggrå. Den mörkare färgen heter antracit grå. Vi kan verkligen rekommendera ett besök till Vedum i Linköping om man går i planering med köks- eller badrumsrenovering! Väldigt tillmötesgående, bra service och väldigt duktiga på sitt arbete. Att de var tokroliga med massa humor gjorde bara intrycket bättre!Det har varit en lång resa och än är vi inte halvvägs =) Vi kan väl vara de första med att erkänna att vi är helt novisa när det gäller husbygge. Men tack vare Google, goda vänner och vår husförsäljare har vi försökt navigera oss igenom bygg djungeln. Vår resa började våren/sommar 2015 med att vi köpte vår tomt. Vi kikade runt på olika husleverantörer. Vi visste från början att vi ville ha ett nyckelfärdigt hus, gärna totalentreprenad. Valet föll ganska snabbt på Vårgårdahus, trots att de erbjuder delad entreprenad.Till en början hade vi många olika förslag på vilken husmodell vi ville ha men tillslut föll vi båda för Villa Högalid! I augusti bokades markprovtagning av firma på orten, WSP. Tack vare goda vänner, grävde vi egna provhål och WSP kom ut på plats och tog markprover. Vad vi ville ta reda på var om vi skulle bli tvungna att påla för grunden samt passa på att göra radonmätning. Efter ett par veckor fick vi provsvaren- Ingen pålning nödvändig och inga mätbara nivåer radon! Med vår byggnationskalkyl (gjord av husförsäljaren) bokade vi möte med Banken. Efter några nervösa dagar, fick vi ett positivt besked om bolånelöfte. Den 21/9 skrev vi på avtal om husköp.
