Antalet registrerade husbilar fortsätter att öka enligt färsk statistik från Husvagnsbranschens Riksförbund. Trenden är tydlig, husbilar blir bara mer och mer populära. Fram till den 1 juli 2016 har det registrerats 3 333 husbilar. Detta är en ökning med 31,6 % i jämförelse med ökningen 2015 under samma period. Nu krävs det att turistnäringen i Sverige ändrar kurs och strategi för att på allvar välkomna oss husbilsturister och skapa bästa möjliga förutsättningar för turistgruppen. Artikeln "Suger efter husbilar ökar fortfarande" belyser och har fångat läget på ett alldeles utmärkt sätt.På väg från Orsa mot Rättvik får jag vid möte med en större lastbil och några personbilar syn på en sten som plötsligt hänger i luften. Därefter kom smällen och stenskottet i framrutan var ett faktum. Det kändes inget vidare att se en stjärna i framrutan. När vi kom hem gjorde jag dagen efter ett besök hos CarGlass i Vällingby. Jo då, de kunde fixa stenskottet utanför deras glasverkstad men det fick inte vara för varmt och väntetiden var fjorton dagar. Efter en stunds dividerande enades vi om att jag kunde komma på morgonen halv åtta dagen efter. Det tog bara en halvtimme att reparera stenskottet och det är omöjligt att se någon kvarstående skada. Helnöjd och glad igen.Nu äntligen så har lyckats med att ta mig över mållinjen i Mora. Jag har tänkt på det många gånger när jag sett Vasaloppet på TV. Det måste vara en härlig känsla att ha varit en del av ett sådant lopp och lyckats ta sig hela vägen till Mora. På baksidan av ena målstolpen finns ett par skidor och stavar samt en nummerlapp och en lagerkrans. Men där gick gränsen, tyckte att räckte med att gå över mållinjen denna gång.Vi hade som vanligt förberett oss för ett kyligt och blött midsommarfirande i Dalarna på Tällbergs camping som ligger precis vid Siljans strand. Våra farhågor blev inte besannade denna gång utan vi fick uppleva den bästa midsommarhelg som vi någonsin fått njuta av i Tällberg. Siljan såg förmodligen till så att alla lågtryck tog en annan väg och vi fick istället glädjas över sol, värme och blå himmel. Denna midsommarhelg kommer vi att minnas av flera olika skäl, främst beroende på den behagliga värmen, trivseln och alla vackra solnedgångar.Med denna vy ut över Siljan nära Tällberg i Dalarna vill vi önska alla bloggbesökare en glad och trivsam midsommarhelg. Vi har valt att stå på Tällbergs Camping som är en liten pärla vid Siljan. För  att få tillgång till denna utsikt från husbilen så går det inte att komma dagen före midsommarafton. Campingen är fullbokad, flera husbilar har fått söka vidare på annat ställe.1995 upprättade irländska hjärtfonden den första Hälsans stig. Tanken var att främja motion i alla åldrar och att förebygga hjärt-kärlsjukdomar. Nellie och jag går dagligen utmed Mälaren, då vi är hemma och det inte regnar, vår Hälsans stig som inte är utmärkt på något sätt men som jag tycker platsar i gänget. Numera finns Hälsans stig på flera platser i Sverige. Det är stor skillnad att gå på stigen nu på sommaren när allt är utslaget. Ibland känns det som att gå i en kyrksal.Det är kanske inte så konstigt att näsan rinner och en lätt huvudvärk gör sig påmind när vattnet på Mälaren igår morse var mer eller mindre marmorerat av pollen vid strandkanten. Vinden dagen innan hade förmodligen hjälpt till med spridningen av pollen till stor nackdel för oss som besväras. Det sägs att 15 - 20 % av Sveriges befolkning har pollenallergi. Vi är tydligen många som ogillar pollentider. Klart positivt ändå att Mälaren och andra sjöar tar hand om en del pollen. Det lär inte bli mindre problem när tiden för gräspollen är inne. Då blir det dags att börja medicinera.På vår hemväg till Stockholm tog vi vägen över Askersund med förhoppningen att få en plats för natten på deras Citycamp. Vi hade tur, det fanns två platser kvar när vi anlände. Denna centrumnära ställplats med närkontakt till både Vättern och Askersunds centrala delar är mycket populär. Vi såg flera husbilar som kom efter oss, de fick vända om och leta plats på annat ställe. Vill man vara säker på en plats i Askersund så är det säkrast att ringa och boka en plats.På väg hem från västkusten gjorde vi en avstickare till Spiken som ligger på en halvö utanför Lidköping nära Läckö slott. Det är en mysig liten plats med restauranger och diverse små butiker varav flera som säljer rökt- och färsk fisk. Den sista biten av vägen fram till Spiken är mycket smal. Vi kommer ifatt en stor lastbil som reparerar vägbeläggningen och från andra hållet kommer en stor blå buss. Bakom oss har flera personbilar också stannat. Jag kör åt sidan så mycket jag kan vid infarten till en åker, så nära diket det bara går. När bussen kommer fram till oss så gör den kvinnliga föraren ett korstecken. Vi klarade backspeglarna precis. Jag märker att bussen mot slutet kommer närmare och närmare vår bakre högersida. Jag väljer då att sakta sakta köra framåt. Såg att det mot slutet rörde sig om några futtiga centimeter. Vi klarade oss denna gång som tur var.På vår resa på västkusten från Helsingborg och norröver var vårt mål att avsluta med ett besök i Strömstad. Där har vi varit flera gången tidigare och då alltid stått med husbilen på de få husbilsplatser som finns där. Denna gång bestämde vi oss för att ta in på Strömstad Camping. Det visade sig bli en succé. Denna vecka gällde dropin och vi valde en plats med den absolut bästa utsikten ut över Strömstad och skärgården utanför. Strömstad Camping har alldeles utmärkta platser för husbilar och suverän service. Denna camping skiljer verkligen ut sig, där har man satsat ovanligt mycket på husbilar. Jag tycker att Strömstad Camping är Sveriges bästa camping för husbilar.Trots att ställplatsen vid småbåtshamnen i Hunnebostrand inte är särskilt fräsch så valde vi att besöka platsen. Vi var där mitt i sommaren för några år sedan och fångades då av atmosfären och stämningen. Det visade sig att ställplatsen på grus, som saltades när vi var där, var sig lik. Inga förbättringar mer än att man kunde betala ställplatsavgiften via sms. För övrigt var omgivningen också sig lik med mysiga små restauranger, prydliga och välskötta hus i olika former och varianter.Efter besöket på Tjörn, där vi fick ett tips av en husbilsgranne, drog vi vidare till Orust och följde tipset att besöka i Henån. Det visade sig vara ett litet idylliskt samhälle med närhet till havet och med ett stor Yacht Center med stora tjusiga segelbåtar. Ställplatsen låg alldeles intill gästhamnen och i direkt anslutning till segelbåtarna och Yacht Center. En av segelbåtarna som såg ut att vara tillverkad av lättmetall var nominerad till årets segelbåt. Förmodar att den var extremt dyr, men den var, enligt mitt tycke, inte särskilt snygg.Under de tre dagar som vi har njutit sommar på Tjörn så har göken hörts dagligen och ofta. Den har bidragit till stämningen med sitt speciella lockläte. Göken övervintrar i dom tropiska delarna av Afrika och kommer till södra Sverige i slutet av april eller början av maj. Den är speciell eftersom den tillhör släktet som själv inte ruvar på äggen utan överlämnar detta och uppförandet till andra fåglar. Tidigt varje morgon har vi blivit väckta av göken eftersom takluckan, på grund av värmen, har varit öppen. Tyvärr så såg vi ingen gök. På bilden syns en mer vanlig björktrast.Det är flera år sedan vi tog in på en svensk camping. För det mesta brukar vi välja att övernatta på husbilsplatser. I den stekheta sommarvärmen i början av juni valde vi att ta in på en camping "Hav & Logi" som ligger på Tjörn nära Skärhamn. Här har vi en stor plan tomt på gräs. Vi har kommit att gilla denna camping som även har familjehus och vandrarhem. Här har man satsat på att skapa en lugn och mycket trivsam miljö utöver det vanliga. Vi trivs så bra att vi har stannat i tre dagar. Anläggningen är relativt ny med hög klass och bra service. Faktiskt en "lyxcamping" som attraherar både husbils- och husvagnsekipage. Fler anläggningar av denna typ uppskattas av oss.Nu underlättas möjligheterna för mobila bloggare att tjäna pengar på bloggandet. Småföretag av olika slag, framförallt företag inom den småskaliga turistnäringen behöver hjälp med sin marknadsföring. Blog Preneurs är ett nätverk inom destinationsmarknadsföring för bloggare på digitala plattformar. I ett samarbete med Cool Company ger nu Blog Preneurs alla bloggare i nätverket möjligheten att kunna fakturera utan att ha ett eget företag och som egenanställda plocka ut lön enkelt och säkert. Mer info framgår av detta pressmeddelande. Detta kan kanske vara intressant även för husbilsbloggare.För någon månad sedan såg jag ett inlägg på Facebook om att en ny ställplats hade anlagts i Träslövsläge. När vi ändå skulle passera stället så satte vi kurs på den nya husbilsplatsen. På hemsidan för Träslövsläges Båtklubb & Båtsällskap kan man läsa "Kanske västkusten vackraste ställplats finns nu hos oss.". Det är ett samarbete mellan båtklubben och kommunen. Enligt min uppfattning ett alldeles utmärkt samarbete. Hoppas att fler båtklubbar och kommuner tar efter. Ställplatsen är ännu inte hel klar. Den kommer absolut att bli en av våra favoriter.Efter nattstoppet i Svanshall satte vi kurs norrut utefter kusten. Med en temperatur på över 27 grader så bestämde vi oss inte åka särskilt långt utan istället försöka hitta en plats nära havet och satte kurs på Lövstavikens småbåtshamn i Falkenberg. På vägen dit och straxt före det att vi var framme blev vi överraskade av en ny ställplatsskylt. Vi ändrade snabbt planen och kom fram till Falkenbergs Båtsällskap som visade sig vara en pärla, klart bättre än Lövstaviken. Det är andra säsongen för denna ställplats med ett tjugotal platser och fullservice. Promenadavstånd till Falkenbergs centrum och nära till en vidsträckt badstrand med badhotell och förnämlig restaurang.Efter att igår ha gästat Höganäs och tillsammans med ett femtontal husbilar olovligt nattparkerat vid gästhamnen valde vi idag söndag enbart köra en kort sträcka till Svanshall. Ställplatsen vid gästhamnen i Höganäs öppnar inte förrän den första juni. Vi försöker för det mesta undvika att åka i söndagstrafiken om vi inte behöver det. Vi kom till Svanshall med en utsökt restaurang vid lunchtid då de sista husbilarna lämnade platsen och hade turen att få den bästa platsen längst till höger. Här står vi med havsutsikt och med en en stor gräsmatta utanför dörren, nästan som en egen tomt.Idag passade vi på att besöka Sofiero för första gången någonsin. Det visade sig vara ett nästan perfekt tillfälle när flertalet rhododendronbuskar var i full blom. Helt enormt stora buskar översållade med vackra olikformade blommor i regnbågens alla färger. Solen var på vår sida även idag och Nellie gillade att strosa runt i skuggan av lövträden som även gav skugga till rhododendronbuskarna. I år är det ett extraordinärt jubileumsår på Sofiero. Det var kronprinsen Gustav Adolf som 1905 gifte sig med Margareta och deras trädgårdsintresse som la grunden till den prisbelönta slottsparken.En helt vanlig fredagseftermiddag i slutet av maj månad stannar vi till vid Skåneporten för övernattning på ställplatsen "Bengt i Örkelljunga" och vi är inte ensamma. Här står vi tillsammans med husbilar från Nederländerna, Frankrike, Danmark, Tyskland, Finland och många svenska husbilar. Efter några kyliga dagar norröver möttes vi här i Skåne av solsken och nitton grader. I husbilen bakom åker två små killar med sin mormor och morfar. Killarna blev extra förtjusta i husbilslivet efter att de fått var sin stor godispåse från godisaffären på andra sidan av vägen.På resa söder över valde vi denna gång att stanna till och övernatta i Vadstena. Vi lämnade ett regnigt och blött Stockholm. I höjd med Nyköping avtog regnandet markant även om det då och då kom några stänk. När vi kom fram blev det som vanligt en lång promenad med Nellie runt slottet och på gångvägen samt gräsmattorna utmed Vättern. Solen tittade fram en stund och välkomnade oss till denna mysiga lilla och gamla stad.Nu börjar marken under fruktträden alltmer täckas av bladen från vissna fruktblommor. Av någon anledning har det varit väldigt mycket blommor i flertalet fruktträd i år. Vissa fruktträd har i det närmaste varit översållade med blommor. Det kan kanske bero på den milda vintern eller möjligen på den relativt tidiga våren. Hur som helst så har det varit en vacker syn. Det enda som jag har saknat är surret från humlor och bin. Här i vårt område finns det inga biodlare, det lär därför inte bli så värst mycket frukt trots alla blommor.Varje morgon och kväll i flera veckor har koltrasten kvittrat så vackert från olika positioner. Koltrasten tillhör verkligen i den svenska våren och trasten bidrar till att skapa en skön vårstämning. Det är inte så konstigt att koltrasten redan 1962 utsågs till Sveriges nationalfågel. Så sent som 2015 utsågs koltrasten ännu en gång till Sveriges nationalfågel. Var man än är i vårt avlånga land så fångas man av koltrastens spel och uppmuntran till koltrasthonan som ligger i redet och ruvar på äggen till kommande generation.Vi har runt Pingsthelgen haft en hel del pyssel att sköta om här på hemmaplan. Väderomslaget har passat oss ganska bra även om det några dagar har varit i kyligaste laget. Huset behövde t.ex. en rejäl invändig rengöring, vinterkläder och sommarkläder behövde byta plats, rabatterna behövde ogräsrensas och gräsmatten behövde klippas. I dag passade jag dessutom på att gödsla gräsmattan eftersom regnet var på väg. Därutöver en del sedvanlig skötsel av husbilen efter den senaste resan. Våra lökväxter vid entrén har faktiskt till en del positivt bidragit till arbetsglädjen.KABE husbilsklubb genomförde (5 - 8 maj) sitt tolfte årsmöte på Kristinebergs Folkhögskola nära Vessigebro och Falkenberg. Det blev en strålande tillställning med bra förutsättningar i form av en välskött anläggning, vackra omgivningar, bra service, trevlig gemenskap samt ett enastående vackert väder. Vi var sextio husbilsekipage som under några dagar satte sin tydliga prägel på det väl tilltagna området. Kristinebergs Folkhögskola är en av 152 folkhögskolor i Sverige. Skolan startades 1873 på marken runt Larsagården (flyttades hit, se bild) och drivs idag av Region Halland.Vi har utan problem under flera år använt apotekens vita halsband (Scalibor) till Nellie för att skydda henne mot fästingar. I förra veckan kom vi i kontakt med inbitna hundägare vid gästhamnen Sandhamns Marine nära Torhamn i Blekinge. En ställplats som vi kan rekommendera. Vi fick höra talas om otäcka saker med halsbandet mot fästingar och varnades. När vi kom hem tog jag kontakt med vår veterinär som skrev ut fästingpiller (Bravecto) som alternativ. Pillret verkar i tolv veckor och vi kunde ta ut två piller. Tydligen en relativt ny produkt som är värd att testa. Jag har efteråt googlat på fästingbandet Scalibor men kan inte hitta något om att det skulle vara särskilt farligt att använda.Det blev inget demonstrationståg i år heller. Vi tog istället en långpromenad i solskenet och tillsammans med många andra njöt av både sol och värme. Idag tror vi starkt på att sommaren kom. Nu väntas bråda tider för att hinna med allt som måste göras och allt annat roligt som också måste hinnas med. Kommande vecka ser ut att bli en riktig knoppsprickarvecka. Något som jag har sett fram emot och något som jag tänker ta vara på och njuta av. På promenaden genom Engelska parken nära Riddersviks gård möttes vi av ett imponerande hav med vitsippor.Förra veckan gjorde vi en tur söderöver för att möta våren. Efter några stopp på vägen ner så tog vi sikte på Åhus. Tyvärr fick vi lämna Åhus utan att ha lyckats hitta lämplig plats för övernattning. Det blev säkra Ystad istället. På kvällen visade väderprognosen att det skulle bli oväder så vi bestämde oss för att nästa dag dra oss österöver. Vi kom till Skåneporten i närheten av Bromölla och var precis klara med tömning och fyllning av färskvatten. Då började det hagla och marken blev helvit igen. Vi hörde och såg polisbilar, brandbilar och ambulanser passera på E22. Det kom närmare 3 cm hagel som blev ett stort problem för alla bilister med sommardäck. Vi valde att stanna kvar och övernatta vid Skåneporten.Även om det idag blåser och regnar så känns det att våren äntligen är här på riktigt. Igår på förmiddagsrundan så kunde vi t.ex. se blåsippor, vårlök och enstaka vitsippor. Måste erkänna att jag blev aningen överraskad av vitsipporna som inte brukar komma upp förrän blåsippan, under en tid, själva fått visa sig i all sin prakt. Dessutom var det över tjugo grader varmt nere i Blekinge häromdagen. Det är inte förvånande att alla blommor och växter vill vakna till liv och njuta av värmen.Igår kväll fick jag plötsligt en varning från Google om att någon försökte komma in på mitt Google-konto med mitt lösenord. Försöket spärrades omedelbart av Google som föreslog att jag omedelbart skulle byta lösenord till kontot. Av informationen som jag fick från Google så var det någon i Moskva med en förmodad mobil enhet som hade fått tag på mitt tidigare lösenord. Jag misstänker att någon har lyckats komma åt mitt lösenord via denna "Vår husbilsblogg". Kan se att det varit en del besök på  bloggen från just Ryssland. Lite otäckt är det.I måndags råkade jag ut för ett mystiskt datorproblem. Det gick inte att starta Windows 10 på vanligt sätt och musens vänsterknapp funkade inte. Började med att försöka få igång datorn ändå. Det blev ett trixande och prövande som till slut medförde att jag gav upp och gjorde en ominstallation av W10. Trots detta blev det ingen lösning på problemet. Då tillkallade jag "Min Datorsupport" som kom hem för att försöka hjälpa mig. Teknikern med 25 års erfarenhet hade inte stött på felet tidigare. Det visade sig att det var musen som hade lagt av. Med en ny mus och återställning av alla appar så funkar datorn igen. Det var en otrevlig upplevelse, men åter glad och nöjd är jag.Under några veckor har jag varit upptagen med att hjälpa en superduktig IT-entreprenör som har bestämt sig för att skapa Sveriges bästa öppna nationella webbsida för husbilsplatser/ställplatser. Webbsidan "Husbilsplats.se" är anpassad för att kunna fungera på traditionella datorer, surfplattor och smartphones. Husbilsplatserna är sökbara och listade per landskap. Även campinganläggningar och tömningsplatser är medtagna. Det går att söka både husbilsplatser och service runt den plats där man för tillfället befinner sig. Webbsidan kompletteras med reseplaneraren TripPlanner där man bl.a. kan söka både resmål och evenemang.Under lång tid har jag haft flera påsar med gamla mynt liggande i en stor hög på skrivbordet. Min tanke var att en dag lämna in dem hos en mynthandlare. Igår tag jag mig i kragen, lastade ner mynten i ryggan och åkte in till Myntkompaniet som har sina lokaler på söder nära Slussen. Där togs jag emot av en myntsamlare som med ett vant öga snabbt kunde sortera ut och värdera mynten. Det blev en bra slant tack vare alla silvermynt och en gammal ettöring som värderades till 75 kr.I förra veckan gjorde Nellie och jag ett besök hos veterinären eftersom det var dags att förnya hennes skydd mot rabies och få en notering i hennes gröna pass. Nellie gillade inte att vara där på mottagningen, hon vände i dörren och skulle ut på en gång. Det slutade med att jag fick bära henne när det blev vår tur. Några dagar senare fick hon besvär med magen och blev ovanligt hängig. Det blev också några nattliga turer. Nu är hon tillbaka och precis lika pigg som vanligt. Skönt tycker både husse och matte. Det är inte roligt när Nellie inte mår bra.I mitten av januari kom ett brev från Fiat (FCA) som återkallar vår husbil 2015 års modell. Orsaken är att det kan förekomma ett problem med tändlåset. Åtgärden vidtas för att garantera bästa möjliga säkerhets- och kvalitetsnivå. Kontroll och ingrepp utförs kostnadsfritt på närmaste auktoriserade verkstad. Idag tog jag kontakt med verkstaden som nu inleder med att beställa hem ett nytt tändlås. De hör av sig när prylen är hemma. Äntligen börjar det bli dags att fokusera på och ställa i ordning husbilen.Häromdagen var det dags för nytt pass för Kristina. Vi valde passenheten på polishuset på Kungsholmen. Där funkar det inte längre med "drop in" utan man måste boka en tid på nätet, allt för att slippa köbildning. Kontrollnumret knappade vi in på en terminal i ankomsthallen och fick då en nummerlapp. Max 20 minuter före bokad tid kunde vi knappa in kontrollnumret. Passet blev klart efter en vecka och gäller nu bara i fem år. Det gick hur smidigt och bra som helst, bra system.I förra veckan, i TV-programmet "Go' kväll", intervjuades naturfotografen Felix Heintzenberg som är fascinerad av ugglor som han ägnar mycket tid till att fotografera. Hans råd var att man främst skulle titta efter ugglor i gamla träd som ofta har en del ihåligheter där ugglorna trivs. Rådet medförde att jag också mer ingående har börjat titta upp på gamla träd för att se om jag kan få syn på en uggla. Och idag upptäckte jag mycket riktigt en livs levande uggla i ett gammalt träd. Som tur var hade jag tagit med kameran och ugglan blev fångad på bild.Ännu en solig och härlig dag idag också. Det kändes, när vi passerade Allmänna badet i Hässelby igår eftermiddag, som om det finns chans till lite värme i år också. Då var det stilla och lugnt här på badstranden. På sommaren är här fullt med lekande barn i strandkanten och i vattnet. Förr i tiden fanns det en dansbana här intill i parken utanför. Det var här man träffades, umgicks med varandra och fick nya vänner. Jag har sett gamla bilder på damer och herrar som här badade tillsammans i hellånga baddräkter.Årets första snödroppar blev jag överraskad av igår. De har vågat sig fram nu när snön precis har försvunnit så här i slutet av januari. Det är nog i tidigaste laget, tror att det under februari kommer ett bakslag med kyla och mer snö. Hur som helst så sänder dropparna ett litet hopp om att det går åt rätt håll och snart är det vår igen.Idag låg isen blank och fin på Mälaren nära där vi bor. Kunde på långt håll se ett gäng skridskoåkare som redan var ute på isen på den andra sidan utmed Svartsjölandet. Där har isen legat drygt en vecka. Nu hoppas säkerligen många skridskofantaster här i området att det inte kommer någon snö. Såg också några ej helt vuxna svanar som dröjde sig kvar på isen. De hade förmodligen inte riktigt förstått vad som har hänt med deras vatten och skafferi.Bauergårdens ställplats som vi gästade för första gången i samband med invigningen midsommarhelgen 2014 har som första husbilsplats i Sverige kommit med i den tyska unika ställplatsguiden TopPlatz. Detta tycker jag är riktigt bra och väl värt att uppmärksamma. Bauergårdens kompletta ställplats, dessutom försedd med en alldeles utsökt restaurang, är något utöver det vanliga. Jag hoppas att denna anläggning sporrar andra till att ta efter och på så sätt bidrar till husbilsturismens fortsatta utveckling samt möjligheter för den lokala turistnäringen.Idag var det inte många som Nellie och jag mötte på fm-rundan. Inte så konstigt eftersom det var -14 gr kallt. Vi går som regel en bit utmed Mälaren, när det inte blåser för mycket, på en träbro utmed berget. Isen har ännu så länge inte lagt sig. Massor av lagrad energi lämnade Mälarens vatten för att den inom kort, om temperaturen håller i sig, ska övergå till ett annat stadium. Älvorna passade på att dansa i solskenet och vi stannade till en stund för att njuta av dansen.För oss som har blivit lite äldre och hamnat i broddåldern har utvecklingen verkligen gått framåt på senare år. Tillgången till broddar har ökat enormt och de finns i mängder av olika varianter efter det behov man har. Det var inte särskilt länge sedan man fick köpa broddar, klumpiga av stål med remmar, bl.a. på apoteken. Numera säljs det broddar på många ställen. De är dessutom enkla att använda. Vill man lyxa till det kan man köpa både skor och kängor med inbyggda broddar. Visst är det härligt med sådan helt nödvändig utveckling. Speciellt lämpligt att använda nu när det är extremt halt.Årets sista Cavalierträff genomfördes idag i Grimstaskogen. Ett tiotal Cavalierer med sina mattar och hussar träffades vid Johannelunds T-banestation där förberedelsearbetet för den efterlängtade Förbifart Stockholm numera pågår för fullt. Därefter gick vi tillsammans förbi Hässelby slott och Grimsta idrottsplats upp i skogen utmed motionsspåret. När det kom löpare så lämnade vi självklart plats i spåret. Vi kom fram till en jättestor öppen plats på gräs där alla hundarna släpptes lösa och fick springa av sig en stund medan vi fikade. Jag deltar i dessa promenader mest för att Nellie ska få träffa och känna samhörighet med sina raskompisar.När jag var liten grabb så var jag förtjust i ficklampor som kunde lysa väldigt långt. Det var då vanligt med långa stavlampor som var både tunga och klumpiga att bära med sig. Numera behöver jag bara en liten ficklampa för att se och kunna plocka upp efter Nellie när vi är ute på kvällen. För detta ändamål har jag skaffat "Olight S1" som är en liten fantastisk ficklampa, bara sex cm lång och lyser över 100 meter. Otroligt bra, det går att växla mellan tre ljuslägen. Lånad bildNu äntligen går vi mot ljusare tider igen. Det har varit en både mörk och synnerligen ovanlig december så här långt. Förra söndagen var det t.ex. 11,7 gr varmt redan på morgonen. Och när Nellie och jag gick på fm-rundan nere vid Mälaren satt flera på bänkarna och drack kaffe i solen samtidigt som talgoxarna spelade så fint i buskarna. Det gör inte så mycket att det inte finns någon snö. Den som vill åka skidor får ta bilen och åka några mil till norröver. Än så länge så är det full julrusch inne i Stockholm, här där vi bor i västerort börjar lugnet lägga sig och vi ser fram emot julfirandet tillsammans med barn och barnbarn. God Jul & Gott Nytt År!Under en tid har jag funderat på att skaffa mig en riktig cykelnavigator. Flera gånger har jag testat att använda min iPhone som har en gps-app och då nyttjat bluetooth-hörlurar för att höra väganvisningarna. Jag har inte varit riktigt nöjd med den lösningen. Nu är det på gång en helt ny pryl "SmartHalo" som verkar vara mycket bättre och framförallt enklare att följa. Den kommer att börja säljas juni 2016 och är dessutom fylld med en hel del andra smarta användbara lösningar. Lånad bild.Då och då händer det att jag måste hitta koordinater till en viss plats och ibland även gatuadressen. Ganska ofta behöver jag även kunna omvandla koordinater från ett annat system. Jag använder genomgående  koordinatsystemet WGS84 (decimal). Koordinaterna lägger jag sedan in i husbilens fasta gps. Under en längre tid har jag använt mig av denna sajt "Hitta GPS-koordinater". Nu tycks den sidan ha förbättrats och försetts med fler bra möjligheter. När sidan är helt utbyggd kommer det t.ex. att vara lätt att hitta resmål i närheten. Där finns även hjälp med hur jag ska kunna ta mig dit med kollektiva färdmedel. Detta tycker jag är speciellt bra då det inte finns husbilsplatser i närheten av resmålet/sevärdheten.Idag har vi för första gången besökt "Mall of Scandianavia" som är Skandinaviens största köpcenter och ligger precis intill Friends Arena i Solna. Köpcentret invigdes för drygt fjorton dagar sedan och är oerhört stort med bl.a. 20 restauranger och 684 butiker. Jag kan lova att det är fantastiskt stort, nästan allt finns där, vi orkade bara med att utforska ett av de tre planen. Det är lätt att ta sig dit med både bil (ej husbil) och kommunala färdmedel, tar bara 7 minuter med pendeltåg från T-centralen. Häftigt, det får nog bli några besök till där före julen.Fredagen den 13 november kommer jag och säkerligen många andra aldrig att glömma. Jag förstår inte hur det är möjligt att människor kallblodigt kan välja att skjuta ner unga helt försvarslösa människor i Paris? Det är obegripligt och djupt beklagligt att världen inte har kommit längre i utvecklingen. Nu än mer än någonsin krävs det samordnade åtgärder och handlande för att en gång för alla eliminera terrorismens härjningar. Mina tankar går till alla dem som inte fick leva längre och deras anhöriga.