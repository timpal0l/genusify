Annorlunda terränglopp stod på programmet 21 juni då jag provade att genomföra Mardrömmen i Rödeby och längsta distansen på 3 varv (totalt 9 km). Tog mina mest slitna skor och kläder som man inte är så rädd om. Detta lopp innehåller flertalet gyttjepartier där man ibland sjönk ner till knäna och vadar över en å några gånger per varv lite hinder i form av stockar och däck, branta backar uppför och nerför sen avslutning med Rödebybacken. Mjölksyra träning och pannben men tog mig iaf runt alla 3 varven trots att jag fastnade några gånger och tappade skorna långt ner i gyttjan flera gånger. Tiden blev verkligen inte bra men det var iaf kul och bra arrangemang!!Tid: 1 tim 15 min 54 sekLite sen rapportering men 4 juni genomförde jag Stockholm Marathon för första gången. Började loppet i normalt tempo och allt kändes bra fram till cirka 20 km då benen tog slut plötsligt och blev mest att plåga sig igenom resterande 22 km som var kvar. Träffade många härliga folk under loppet och mycket trevligt lopp där man ser mycket av Stockholm. Bäst av allt var ju att Sanna och jag tillbringade hela helgen hos Cina med familj och support från Virre med familj och Miliam. Tid: 5 tim 14 min 13 sekHelgen börjades med att vi (Jag, Sanna, Emilia och Ola) åkte upp mot Göteborg tidigt på fredagen. Framme i Göteborg så började vi med ett besök på Svenska Mässan där man nu hämtar nummerlapp och Expo är också flyttat dit med diverse utställare. Vi tog en snabb vända och kollade utbudet där, inhandlade årets t-shirt. Efter det tog vi oss till Spar Hotell i Majorna där vi spenderade denna helgen, ett trevligt och bra hotell som ligger nära starten. En god bit mat på Krogen i Majorna avslutar denna uppladdningsdag. Tävlingsdag (lördagen): Börjar med hotellfrukost och sen spårvagn mot Slottsskogsvallen. Vi kom med första spårvagnen och framme i god tid innan start. Lite halvkyligt väder men ganska ok 12-13 grader. Smörjer med lite liniment och tejpar knä/höft med kinesiologitejp, planerar in toabesök lagom för att hålla tävlingsnerverna lugna.  Känner mig bra förberedd innan start (önskar bara att jag hade hunnit träna lite bättre inför loppet).  Dags för start!  Ser att mitt starled 9 redan börjat gå mot start så jag får tränga mig in lite bara några minuter innan starten går. Klockan 14:15 släpps vi iväg och börjar springa ut från startområdet. Känns ovanligt trångt tycker jag och betydligt långsammare än mina ben vill. Men efter några kilometer så blir det lite lättare att komma fram. Känner mig ganska pigg första 5 km även att jag känner att jag inte har tempo i kroppen för någon bra tid så jag försöker mest hålla jämnt tempo och inte stressa upp mig av trängseln som är ibland. Avverkar första milen på ca 54 minuter och det är först vid 13-14 km och bro nummer två som det börjar kännas lite segt. Har svårt att hålla tempo uppe i motlutet på Avenyn och efter det så går mina tankar mest att jag får nöja mig med att komma under 2 timmar bara. Får iaf till en liten ökning sista biten in mot målet och ser my darling Sanna vilket gör att man orkar med en liten spurt och känns härligt att genomfört min 4:e Göteborgsvarv trots tiden 1 tim 59 min 24 sek. Har lärt mig uppskatta och acceptera när mina målsättningar inte riktigt uppfylls också. Kul och mycket härlig stämning runt hela banan. Fick en fin ros när jag återsåg Sanna och Emilia efter mål. På kvällen firade vi med plankstek på Krogen i Majorna som blivit tradition för oss nu. Lite sliten och trött, utcheck på hotellet och hemfärd dagen efter. Vi körde vår vanliga omväg hem via Blommigt och Prickigt för en fika. Nu laddar jag om för Stockholm Marathon som är första helgen i juni och har anmält mig till Göteborgsvarvet 2017 redan!Mmm trodde jag skulle slippa Eurovision detta året men ändå står jag och kollar på det och springer ett lite längre pass på löpbandet för att få lite kilometer i benen inför Göteborgsvarvet nästa helg. Har varit mycket på jobbet sista tiden och mindre förkylning som inte velat ge med sig. Så det var skönt att ändå få iaf 16 km ikväll även om tempot var mycket lågt 8,5 km/h. Målet är ju att slå tiden från förra året men märker jag att det inte går så får jag ändra mina mål under loppets gång.Vi började resan med att åka upp till Växjö dagen innan och började med att besöka Grand Samarkand köpcenter för att sedan checka in på Elite Stadshotell Växjö. En promenad i Växjö för en fika på Espresso house och en god bit mat. Sen förbereda allt inför loppet och sova tidigt. Laddade upp med rödbetsjuice och hotellfrukost. Sen gick vi mot Strandbjörket och försökte tajma in toabesök för att lugna tävlingsnerverna som alltid kommer så fort nummerlapp åker på! Lite uppvärmning och lätt jogg innan start. Sen ställde jag mig ganska långt bak i startfältet. Starten går och lite halvstökigt iväg och svårt att komma framåt, blir lite frustrerad av att det går så sakta i början men efter några en halv kilometer kan man börja springa obehindrat iaf. Dags att försöka hitta ett lagom tempo och jag känner ganska tidigt att jag inte kommer att orka få upp farten tillräckligt så fokus blir att inte gå för hårt första halvan och hamnar lite över 24 min efter halva. Känner att jag inte orkar öka tempot så jag fortsätter bara mala på och äta kilometrar med stadigt hög puls. Garmin klockan varnar hela tiden sista 4 km att jag ligger för högt i puls men jag är ganska bestämd med att jag skall vara under 50 min och har hela tiden bevakning på det i klockan. Trots att det är segt så håller jag tempot uppe fram till sista biten och ger alla krafter jag har på upploppet. Får vara nöjd med resultatet med tanke på motgångarna som varit inför säsongen även att jag ville haft några minuter bättre egentligen... Tid: 49 min 27 sek Plats: 355 av 926 st totalt som tog sig i mål.Lyckades med trötta ben genomföra snabba intervaller idag 8x2 min på 16,0 km/hoch vila 90 sek mellan varje (några minuter extra vila innan sista). Blev bra taggad idag eftersom my love var med på Friskis idag också.Då det funnits för lite tid för träning sista tiden var det skönt att få till ett distanspass på löpbandet ikväll. Blev 10 km där jag körde konstant fart på 12,5 km/h första åtta kilometerna och ökade till 13,5 km/h sista två kilometerna. Tanken var att känna av formen lite och vara under 50 min så det var skönt att springa en mil på 48 min 38 sek. Känslan är att det finns mer att ge när det blir lopp men det återstår att se snart...Avslutar helgen med ett distanspass på löpbandet 8 km med konstant fart på 12,0 km/h. Bara två veckor till Växjöloppet nu.